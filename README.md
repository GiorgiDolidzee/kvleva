## რა არის კვლევა?

კვლევა არის ცოდნისა და შეხედულებების თავმოყრის საშუალება, რომელსაც შეუძლია გააუმჯობესოს ჩვენი წარმოდგენა სხვადასხვა მოვლენის შესახებ და ხელი შეუწყოს ახალი თეორიების განვითარებას. კვლევების საშუალებით მკვლევრებს შეუძლიათ ახალი ფაქტების აღმოჩენა, გარკვეული ჰიპოთეზების ტესტირება, არსებული თეორიების დახვეწა და საკითხის მომავალი განვითარებისთვის გზის მიცემა. 

მეცნიერება vs კვლევა:

**მეცნიერება** არის ფართო თეორიული ჩარჩო, რომელიც ამა თუ იმ სფეროში ცოდნის დაგროვებასა და ორგანიზაციას ემსახურება, ხოლო **კვლევა** არის კონკრეტული პროცესი, რომელიც ამ ჩარჩოს ფარგლებში ახალი ცოდნის მიღებას ან არსებულის გადამოწმებას ემსახურება.

კვლევის ტიპები:

1. ფუნდამენტური - ახალი პრინციპების დადგენა, პრაქტიკული მიზნის გარეშე. იკვლევს ბუნების ფენომენებს ახალი ცოდნისა და პრინციპების დასადგენად. მაგალითად, ელექტრონის აღმოჩენა.
2. გამოყენებითი - პრობლემების გადაჭრისთვის პრაქტიკული მიზნის მქონე კვლევა. მაგალითად: ახალი ტექნოლოგიების შემუშავება, ვაქცინების შექმნა.

- მონაცემი: კვლევის პროცესში შეგროვებული ციფრული, რაოდენობრივი ან თვისებრივი ინფორმაცია - „ნედლი მონაცემი“.
- ინფორმაცია: დამუშავებული მონაცემები, რომლებიც კვლევაში გამოიყენება.

**ინფორმაციის გადაქცევა ცოდნად მოიცავს:** ინფორმაციის ინტერპრეტაციას და დასკვნების გამოტანას

**რომელი სიტუაცია წარმოადგენს ინფორმაციას და არა მონაცემს?**

კვლევის შედეგად მიღებული დასკვნა, რომ 70% რესპონდენტებისა კმაყოფილია

ინფორმაცია: დამუშავებული მონაცემები, რომლის განზოგადება შეიძლება

**ჰიპოთეზა არის:** პროგნოზი ან ვარაუდი, რომელიც საჭიროებს შემოწმებას

**როგორ შეიძლება განსხვავდეს მონაცემები და ინფორმაცია?** მონაცემები ნედლეულია, ინფორმაცია კი მონაცემების ანალიზის შედეგად მიღებული დასკვნა

- **მონაცემთა შეგროვება:** მონაცემები არის ნედლეული/მასალა ინფორმაცია, რომელიც შეგროვდება კვლევითი პროცესის დროს (რიცხვები, ფაქტები, თვისებები, მასახიათებლები, დამოკიდებულებები და ა.შ.).
- **მონაცემთა დამუშავება:** მონაცემების ანალიზი, მათი ინტერპრეტაცია და წარმოდგენა.
- **ინფორმაციის გარდაქმნა:** მონაცემების დამუშავების შემდეგ მიღებული ინფორმაცია უზრუნველყოფს მონაცემთა საფუძველზე დასკვნების გამოტანას.
- **ინფორმაციის მართვა:** კვლევის პროცესის საბოლოო შედეგია ისეთი ინფორმაცია, რომელიც ახალი ცოდნის ან ჰიპოთეზების ჩამოყალიბებაში დაგეხმარება.

    **კვლევის შედეგად მიღებული ცოდნა** არის ინფორმაცია, რომელიც დამუშავებულია და შეჯამებულია კვლევითი პროცესის საფუძველზე.    

**კვლევის შედეგად მიღებული ცოდნის მახასიათებლები:**

1. **დადასტურებულ მტკიცებულებაზე დაფუძნებული;**
2. **გენერალიზაციის/განზოგადების შესაძლებლობა;**
3. **პრაქტიკულობა და გამოყენებადობა.**

**ნულოვანი (H₀) და ალტერნატიული (H₁) ჰიპოთეზა** არის ორი ერთმანეთთან დაკავშირებული განცხადება, რომლებიც გამოიყენება კვლევის პროცესში, განსაკუთრებით სტატისტიკური ტესტირებისას. ეს ჰიპოთეზები ასახავენ განსხვავებულ მოსაზრებებს, რომელთაგან ერთი უნდა დამტკიცდეს ან უარყოფილ იქნას კვლევის მონაცემების საფუძველზე.

როგორ გავარჩიოთ სწორი და არასწორი ინფორმაცია? 
1. წყაროს სანდოობა

1. წყაროს ავტორიტეტი
2. კვლევითი მტკიცებულება
3. კვლევის მეთოდი და პროცესი
4. განზოგადების შესაძლებლობა
5. განმარტებების სირთულე
6. ციტირება და წყაროები
7. ემოციური ტონი და ობიექტურობა

• ციტირების ინდექსი ითვლება იმ ნაშრომების მიხედვით, რომლებიც ციტირებას ახდენენ სხვა ნაშრომებზე. თითოეული ნაშრომი, რომელიც სხვა ნაშრომშია ციტირებული, ითვლება ერთეულად. ციტირების ინდექსი იზრდება, როდესაც ნაშრომი ხშირად არის გამოყენებული სხვა კვლევებში.

გავლენის ფაქტორი (Impact Factor, IF) - არის აკადემიური ჟურნალის ციტირების სიხშირის საზომი, რომელიც გამოიყენება ჟურნალის გავლენისა და მნიშვნელობის შესაფასებლად მეცნიერებისა და კვლევების სამყაროში.

**Peer Review** არის აკადემიური და სამეცნიერო სტატიების შეფასების პროცესი, რომლის დროსაც სტატიის შინაარსს ამოწმებენ და აფასებენ დამოუკიდებელი ექსპერტები, რომლებიც არიან ამავე სფეროს წარმომადგენლები (Peers). ეს პროცესი უზრუნველყოფს სტატიების ხარისხს, სანდოობას და მეცნიერულ სიზუსტეს.

 

**ნულოვანი ჰიპოთეზა (H₀):**

ეს არის განცხადება, რომელიც გულისხმობს, რომ **არ არის განსხვავება** ან **ეფექტი**.                  ნულოვანი ჰიპოთეზა ცდილობს დაადასტუროს, რომ ცვლილება ან კავშირი არ არსებობს.

- **მაგალითი ფსიქოლოგიიდან**:„სტრესის დონე არ არის დაკავშირებული ადამიანის შრომისუნარიანობასთან.“

**ალტერნატიული ჰიპოთეზა (H₁):**

ეს არის განცხადება, რომელიც ეწინააღმდეგება ნულოვან ჰიპოთეზას. ის ასახავს მოსაზრებას, რომ **განსხვავება** ან **ეფექტი არსებობს**.

**მაგალითი ფსიქოლოგიიდან**:

„სტრესის მაღალი დონე ამცირებს ადამიანის შრომისუნარიანობას.“

    **რა არის კვლევის დიზაინის მთავარი მიზანი?**   

1. კვლევის შეკითხვის განსაზღვრა და ჰიპოთეზის ფორმირება
2. ორგანიზება და სტრუქტურირება, თუ როგორ ჩატარდება კვლევა
3. მონაცემების შეგროვება

კვლევის დიზაინის ტიპები:

**1) აღწერითი კვლევის დიზაინი**

**კვლევის მიზანი**: აღწერა, რა ხდება (მაგ. გამოკითხვები, დაკვირვება).

- **მაგალითი**: რა ტექნოლოგიებს, რა მიზნით და რამდენად ხშირად იყენებენ მომხმარებლები უფრო ხშირად?

**2) კორელაციური კვლევის დიზაინი**

**კვლევის მიზანი**: დაადგინოს, არის თუ არა კავშირი ორ ან მეტ ცვლადს შორის.

- **მაგალითი**: არის თუ არა კავშირი პროგრამული უზრუნველყოფის გამოყენებასა და კიბერ შეტევების რისკს შორის?

**3) ექსპერიმენტული კვლევის დიზაინი**

**კვლევის მიზანი**: ცვლადების მანიპულაცია და მიზეზ-შედეგობრივი ურთიერთობების დადგენა.

- **მაგალითი**: ახდენს თუ არა ახალი უსაფრთხოების სისტემა კიბერ შეტევების თავიდან აცილებას?

**4) თვისებრივი კვლევის დიზაინი**

- **მიზანი**: კონტექსტის ღრმა გააზრება და სოციალური ფენომენების ანალიზი.
- **მაგალითი**: რა გამოცდილება აქვთ IT სპეციალისტებს, რომლებიც მუშაობენ დისტანციურად?

კვლევის მიზნის განსაზღვრა:

1. **რა არის თქვენი კვლევის მთავარი მიზანი?**
- **აღწერითი**: თუ თქვენი კვლევის მიზანი არის მხოლოდ არსებული მდგომარეობის აღწერა, მაგალითად, მომხმარებელთა ქცევის შესწავლა, მაშინ შეგიძლიათ გამოიყენოთ **აღწერითი კვლევის დიზაინი**.
- **დასკვნითი**: თუ გსურთ გაარკვიოთ, რატომ ხდება კონკრეტული მოვლენა ან რა გავლენას ახდენს სხვადასხვა ფაქტორები, მაგალითად, ახალი ალგორითმის ეფექტურობა, უნდა აირჩიოთ **დასკვნითი/ექსპერიმენტული დიზაინი**.

1. **კვლევის შეკითხვები და ჰიპოთეზა**

**რა კითხვებს სვამს თქვენი კვლევა?**

- თუ თქვენი კითხვები უკავშირდება ურთიერთობების დადგენას ან ცვლილებების წინასწარმეტყველებას, გამოიყენეთ **კორელაციური** ან **რაოდენობრივი კვლევის დიზაინი**.
- თუ კვლევა ითხოვს დეტალურ განხილვასა და კონტექსტის გაგებას, **თვისებრივი დიზაინი** შეიძლება უკეთესი არჩევანი იყოს

1. **მონაცემთა ტიპი**

**როგორი მონაცემებია საჭირო?**

- **რაოდენობრივი მონაცემები**: თუ გჭირდებათ მონაცემების რაოდენობრივი ანალიზი, გამოიყენეთ **რაოდენობრივი კვლევის დიზაინი** (მაგალითად, ექსპერიმენტები, გამოკითხვები, სტატისტიკური ანალიზი).
- **ტექსტური ან აღწერითი მონაცემები**: თუ ფოკუსი დაკვირვებასა და ინტერვიუებზეა, გამოიყენეთ **თვისებრივი კვლევის დიზაინი** (მაგალითად, დაკვირვება, ინტერვიუები, ფოკუს ჯგუფები).

1. **როგორ შეგროვდება მონაცემები?**
- თუ მონაცემების შეგროვება საჭიროა მხოლოდ ერთჯერადად, გამოიყენეთ **კროს-სექციური დიზაინი** (მაგალითად, ერთჯერადი გამოკითხვა).
- თუ გჭირდებათ მონაცემების შეგროვება დროის სხვადასხვა მონაკვეთში, გამოიყენეთ **ლონგიტუდინალური დიზაინი** (მაგალითად, მრავალჯერადი დაკვირვება ერთსა და იმავე ჯგუფზე).

1. **კვლევის რესურსები და დრო**

**რამდენი დრო და რესურსი გაქვთ?**

- თუ დრო შეზღუდულია და მონაცემების სწრაფად შეგროვებაა საჭირო, არჩევანი უნდა გააკეთოთ უფრო მარტივ **აღწერით კვლევაზე**.
- თუ რესურსები საკმარისია და კვლევას შეუძლია დროის მეტ ხარჯვას მოითხოვოს, შეგიძლიათ უფრო რთული და დეტალური კვლევის დიზაინი გამოიყენოთ.

1. **დამატებითი ფაქტორები:**
- **ეთიკური საკითხები**: კვლევის დროს მნიშვნელოვანია ეთიკური ნორმების დაცვა, განსაკუთრებით მაშინ, თუ კვლევა მოიცავს ადამიანებთან მუშაობას.
- **კვლევის განმეორებადობა**: კვლევის დიზაინი უნდა იყოს ისეთი, რომ სხვა მკვლევარებმა საჭიროების შემთხვევაში შეძლონ მისი გამეორება.

კვლევის ეტაპები:

1. მონაცემების შეგროვება
2. მონაცემების დამუშავება
3. შედეგების ინტერპრეტაცია
4. ანგარიშის დაწერა

სამეცნიერო სტატიის ელემენტები:

აბსტრაქტი - მოკლე ჩამონათვალია, რომელიც წარმოაჩენს კვლევის მთავარ მიზნებს, მეთოდებს, შედეგებს და დასკვნებს. იგი მომხმარებელს ეხმარება სწრაფად და მოკლედ გაეცნოს სტატიის შინაარსს.

- შესავალი მკვითხველს აღუწერს პრობლემას, რომელიც კვლევის საფუძვლად გამოდგება, და განიხილავს მის მნიშვნელობას.
- შესავალში უნდა მოხდეს კვლევის მიზნების და ამოცანების ჩამოწერა.

• მეთოდოლოგიის თავში აღწერილი უნდა იყოს, როგორ იქნა მიღებული მონაცემები და რა ტექნიკები გამოიყენება კვლევისათვის.

კვლევის მასალები - აქ აღწერილი იქნება გამოყენებული მასალების და რესურსების დეტალები (მაგ. საგნები, პრეპარატები, აპარატურა, კითხვარები, ტესტები და ა.შ.). შესაძლებელია კვლევა არ საჭიროებდეს დამატებითი მასალების გამოყენებას, ასეთ შემთხვევაში შესაძლებელია მხოლოდ კითხვარები დავურთოთ კვლევას დანართის სახით.

კვლევის შედეგები - აქ წარმოდგენილი იქნება კვლევის შედეგად მიღებული მონაცემები და ფაქტები. მონაცემების ანალიზი სხვადასხვა ჭრილებში. შესაძლოა მოიცავდეს ქვეთავებს.

- დასკვნაში უნდა მოხდეს კვლევის შედეგების ინტერპრეტაცია და მათი მნიშვნელობის ახსნა.
- აქვე უნდა მოხდეს რეკომენდაციების და მომავალი კვლევის მიმართულებების დასახელება.

ლიტერატურა -  ეს არის ყველა იმ წყაროს სია, რომელიც თქვენს კვლევაში გამოიყენეთ.

დამატებითი რეკომენდაციები - იყავით ნათელი და გასაგები; ყურადღება მიაქციეთ ობიექტურობას.

ლიტერატურის მიმოხილვის მნიშვნელობა: 

- ლიტერატურის მიმოხილვა არის არსებული კვლევების ანალიზი და შეჯამება კონკრეტული თემის გარშემო.
- მიზანი – თემის უკეთ გაცნობიერება, არსებული ხარვეზების და პრობლემების იდენტიფიცირება.
- **ნაბიჯები ლიტერატურის მიმოხილვისთვის**:
- **საკვლევი საკითხების და მიზნების განსაზღვრა**: რა კითხვა ან პრობლემა გსურთ შეისწავლოთ.
- **წყაროების მოძიება**: სად ეძებთ სტატიებს და სხვა წყაროებს? (მაგ., Google Scholar, JSTOR, PubMed)
- **კრიტიკული შესწავლა**: თითოეული წყაროს მნიშვნელობის შეფასება – რამდენად ავთენტურია და შესაბამისი.
- **ინტეგრაცია და შეჯამება**: როგორ უკავშირდებიან სხვადასხვა წყაროები ერთმანეთს და თქვენს კვლევას.

**საკვანძო ელემენტები კრიტიკული ანალიზისთვის:**

- **კვლევითი კითხვები და მიზნები**: რამდენად მკაფიოდ და ზუსტად არის განმარტებული სტატიის კვლევის მიზნები.
- **მეთოდოლოგია**: შეაფასეთ გამოყენებული კვლევითი მეთოდები, მათი სიზუსტე და სანდოობა.
- **მონაცემების ანალიზი**: მონაცემთა დამუშავების სისწორე და ლოგიკურობა.
- **შედეგები და დასკვნები**: არიან თუ არა დასკვნები დასაბუთებული ანალიზის შედეგებზე დაყრდნობით?
- **ლიმიტაციები**: სტატიის ავტორების მიერ გამოვლენილი ლიმიტაციები და რამდენადაა ეს სამართლიანად და ობიექტურად განხილული.

    **სტატიის შეფასების კრიტერიუმები:**

- **სიზუსტე**: გამოყენებული მეთოდები და დასკვნები რამდენად ზუსტია და მეცნიერულად სანდო.
- **აქტუალურობა**: რამდენად არის სტატია აქტუალური დღევანდელ კონტექსტში და შეესაბამება თუ არა თანამედროვე კვლევებს.
- **სტრუქტურა და წერა**: სტატიის ლოგიკური სტრუქტურა, არგუმენტების თანმიმდევრობა და ცხადი გამოთქმა.
- **წყაროების სანდოობა**: არის თუ არა გამოყენებული წყაროები მეცნიერულად სანდო და კარგად არჩეული.
- **ახალი ცოდნის წვლილი**: სტატია თუ ქმნის ახალ ცოდნას და ხელს უწყობს ამ თემის კვლევის განვითარებას?

**რაოდენობითი კვლევა:**

- რაოდენობრივი (რიცხვითი) კვლევის მეთოდი არის ისეთი ტიპის კვლევა, რომელიც მონაცემების შეგროვებას და ანალიზს ახორციელებს რაოდენობრივი მაჩვენებლების მეშვეობით. ეს მონაცემები ჩვეულებრივ რიცხვებით არის წარმოდგენილი და მიზნად ისახავს დადგენილი ჰიპოთეზის შემოწმებას ან კონკრეტული ფაქტების შესწავლას. რაოდენობრივი კვლევა მოიცავს მონაცემების სტატისტიკურ ანალიზს და გამოიყენება დასკვნების განზოგადებისთვის (გენერალიზაციისთვის).
- **რაოდენობრივი კვლევის მახასიათებლები**
- **რიცხვებზე დაფუძნებული მონაცემები:** მონაცემები გროვდება რიცხვებით (მაგალითად, პროცენტები, საშუალო მაჩვენებლები, დიაპაზონები, გაბნევის მაჩვენებლები და სხვა).
- **სტატისტიკური ანალიზი:** მონაცემების ანალიზი ძირითადად ტარდება სტატისტიკური მეთოდებით.
- **გეგმიური და სტრუქტურირებული:** რაოდენობრივი კვლევა ხშირად ტარდება წინასწარ განსაზღვრული დიზაინის მიხედვით, როგორიცაა ექსპერიმენტები, გამოკითხვები ან ტესტირება.
- **გენერალიზაცია:** კვლევის მიზანია დასკვნების განზოგადება მთელ პოპულაციაზე.

**თვისებრივი კვლევა:**

- თვესობრივი კვლევა კონცენტრირდება ფენომენების ღრმა გაგებაზე და მათი თვისობრივი მახასიათებლების შესწავლაზე. ეს მეთოდი ძირითადად გამოიყენება იმ შემთხვევაში, როდესაც საჭიროა ადამიანების ქცევის, შეხედულებების, გამოცდილების ან აზრების შესწავლა. თვისობრივი კვლევის მიზანია ახსნას, „რატომ“ და „როგორ“ ხდება მოვლენები, არა მხოლოდ „რამდენად ხშირად“ ან „რამდენად ბევრი“.
- **თვისებრივი კვლევის მახასიათებლები:**
    - **ტექსტზე და კონტექსტზე დაფუძნებული მონაცემები:** მონაცემები შეიძლება იყოს ტექსტური ფორმატის (ინტერვიუები, კომენტარები, დისკუსიები).
    - **ფოკუსი ფენომენებზე:** თვისობრივი კვლევა ცდილობს გაეცნოს ადამიანების ქცევის და აზრების მნიშვნელობას და კონტექსტს.
    - **არასტრაქტურული მეთოდები:** თვისებრივი კვლევა უფრო მოქნილი და არა-სტრუქტურირებულია, ვიდრე რაოდენობრივი.
    - **ღრმა ანალიზი:** ძირითადად კონკრეტულ საკითხებზე ვკონცერტრირდებით, მაგრამ მეტი ყურადღება ექცევა სიღრმისეულ აღწერებსა და ინტერპრეტაციებს

**შედარება რაოდენობრივ და თვისობრივ კვლევას შორის:**

- რაოდენობრივი: რაოდენობრივი მონაცემები (რიცხვები), გენერალიზაცია, სტრუქტურირებული.
- თვისობრივი: ტექსტური მონაცემები (განცხადებები, აზრები), სიღრმისეული ანალიზი, მოქნილი.

**ექსპერიმენტული კვლევა** :

- **ექსპერიმენტული კვლევის მეთოდი** არის რაოდენობრივი კვლევის ერთ-ერთი ყველაზე მძლავრი ფორმა, რომელიც მიმართულია მიზეზ-შედეგობრივი კავშირების შესწავლისკენ. ექსპერიმენტის დროს, მკვლევარი აკონტროლებს და მანიპულირებს ერთ ან მეტ ცვლადს, რათა გაიგოს, როგორ მოქმედებს ეს ცვლადები შედეგზე. ექსპერიმენტული კვლევები უმეტესად ტარდება ლაბორატორიულ ან კონტროლირებად გარემოში.
- **კვლევის მახასიათებლები**
    - **დამოუკიდებელი და დამოკიდებული ცვლადები:** ექსპერიმენტში მკვლევარი აკონტროლებს დამოუკიდებელ ცვლადს და აფასებს მის გავლენას დამოკიდებულ ცვლადზე.
    - **მიზეზ-შედეგობრივი კავშირი:** ექსპერიმენტები აჩვენებს, თუ როგორ მოქმედებს ერთი ფაქტორი (დამოუკიდებელი ცვლადი) მეორე ფაქტორზე (დამოკიდებული ცვლადი).
    - **კონტროლირებადი პირობები:** ექსპერიმენტული კვლევები ტარდება ისეთ გარემოში, სადაც სხვა ცვლადები მინიმუმამდეა დაყვანილი, რათა არ იმოქმედონ შედეგებზე.
    - **ტესტირების ჯგუფები:** კვლევა, როგორც წესი, იყენებს ტესტირების (ექსპერიმენტულ) და კონტროლურ ჯგუფებს, რათა შედეგები შედარებული იყოს.

    **სიმულაციური კვლევა** :

- **სიმულაციური კვლევის მეთოდი** გამოიყენება იმისთვის, რომ რეალური ცხოვრების რთული პროცესები ან მოვლენები სიმულაციის მეშვეობით შეიცნოს, რითაც შესაძლებელია ამ პროცესების მოდელირება და მათი ქცევის პროგნოზირება სხვადასხვა პირობებში. სიმულაცია ხშირად გამოიყენება ისეთ შემთხვევებში, როცა რეალურ ექსპერიმენტს მაღალი ფასი აქვს ან შეუძლებელია.
- **კვლევის მახასიათებლები**
    - **მოდელირება:** სიმულაცია გულისხმობს რეალური ცხოვრების სისტემის ან პროცესის კომპიუტერული ან თეორიული მოდელირებას.
    - **პროგნოზირება:** სიმულაციური კვლევა საშუალებას იძლევა განვსაზღვროთ, როგორ შეიცვლება სისტემა სხვადასხვა სცენარის დროს.
    - **საფრთხის თავიდან აცილება:** სიმულაცია იძლევა საშუალებას, ვატაროთ „ცდის“ პროცესი გარეშე ფიზიკური ზიანისა ან დიდი დანახარჯების გარეშე.
    - **მოწინავე ტექნოლოგიები:** ხშირად სიმულაციის პროცესში გამოიყენება კომპიუტერული პროგრამები, რომლებიც რთული მონაცემების დამუშავებას და სიტუაციების მოდელირებას ახდენენ.

**ცვლადი** არის მახასიათებელი, რომელსაც შეუძლია რამდენიმე მნიშვნელობის მიღება.

მაგალითად:

ცვლადი „სქესი“, იღებს ორ მნიშვნელობას: „ქალი“, „კაცი“.

ცვლადი ასაკი იღებს მრავალ მნიშვნელობას: 1, 2, ... 110 წლის

ცვლადი აკადემიური მოსწრება იღებს: 1-100 ქულა

ცვლადები კვლევებში თავიანთი როლის მიხედვით იყოფიან **6 ტიპის ცვლადად**:

Ø დამოუკიდებელი ცვლადი

Ø დამოკიდებული ცვლადი

Ø საკონტროლო ცვლადი

Ø მოდერატორი ცვლადი

Ø მედიატორი ცვლადი

Ø შერეული როლის ცვლადი

- **თვისებრივი მონაცემი** ეწოდება თბისებრივი ანუ ატრიბუტული მახასიათებლით წარმოდგენილ მონაცემს. ატრიბუტული მახასიათებელი წარმოადგენს ელემენტარული ერთეულის რაიმე თვისებას ან მდგომარეობას (მაგ. სქესი, ასაკი, პროფესია, ფერი , ოჯახური მდგომარეობა, წამალი რომელსაც ვსვამთ და სხვა.);
- თვისებრივი მახასიათებლის კონკრეტულ დონეს **ატრიბუტი** ეწოდება (მაგალთად: ქალი, მამაკაცი. იურისტი, ეკონომისტი, ექიმი, წითელი ყვითელი, მწვანე, დაქორწინებული, ქვრივი, მიღებული წამლის დოზა და ა.შ. );

- **რაოდენობრივი მონაცემი** ეწოდება ისეთ მონაცემს, რომლიც ცალკეული მნიშვნელობები მიიღება გაზომვის შედეგად, ხოლო გაზომვა გულისხმობს საგნებისათვის მონაცემთა მიწერას გარკვეული წესით (მაგ. სიმაღლე, წონა, შემოსავალი, მანძილი სახლიდან სასწავლებლამდე და ა.შ.).

    **ცვლადების ტიპები: დისკრეტული და უწყვეტი ცვლადები**   

- დისკრეტული ცვლადები მიიღებენ მხოლოდ ცალკეულ მნიშვნელობებს (მაგ., სტუდენტების რაოდენობა, სქესი, მეგობრების რაოდენობა ).
- უწყვეტი ცვლადები მიიღებენ ნებისმიერ მნიშვნელობას გარკვეულ დიაპაზონში (მაგ., სიმაღლე, ასაკი, წონა, შემოსავალი).

აღწერითი სტატისტიკა
სტატისტიკური მონაცემების ანალიზის საფუძველზე გარკვეული წარმოდგენის შექმნა გენერალური ერთობლიობის შესწავლილი ნაწილის მახასიათებლების შესახებ.
მაგალითად: მომხმარებელთა კმაყოფილება: "გამოკითხულთა 70% ამბობს, რომ კმაყოფილია სერვისით.„; თბილისის მოსახლეობის საშუალო ასაკი 35 წელია; კალათბურთის გუნდის საშუალო სიღამლე 2 მეტრზე მაღალია“ -  ეს არის გამოკითხვის შედეგების პირდაპირი შეჯამება, აღწერა.

დასკვნითი სტატისტიკა

გენერალური ერთობლიობის შესწავლილი ნაწილის შესახებ დასკვნების განზოგადება მთელ ერთობლიობაზე.

მაგალითად: **პროდუქტის გაყიდვების პროგნოზი**: "გამოკითხვის შედეგებიდან გამომდინარე, ვასკვნით, რომ მთელი ქვეყნის მასშტაბით პროდუქტზე მოთხოვნა გაიზრდება 15%-ით.„; სასწავლო შედეგების პროგნოზი: თქვენი ჯგუფის სტუდენტების ნახევარზე მეტი სტატისტიკაში არ ჩაიჭრება. - ეს დასკვნა გამოდის მხოლოდ კვლევის შედეგების სტატისტიკური ანალიზიდა და იგი წარმოადგენს პროგნოზს.

მონაცემთა კლასიფიკაცია:

- თავდაპირველ მონაცემთა ერთობლიობას, რომელიც მოცემულია დაჯგუფებისა და რაიმე კრეფსითი მომიხილვის გარეშე, **ნედლი (დაუმუშავებელი)მონაცემი** ეწოდება;
- ნედლი მონაცემების დალაგების, დაჯგუფებისა და კრეფსითი მიმოხილვის მეთოდოლოგია შეადგენს **დესკრიპტულ ანუ აღწერით სტატისტიკას.**

გაზომვის შკალები:

- **ფარდობის შკალა:** აქვს ნულოვანი წერტილი და თანაბარი ინტერვალები (მაგ., სიჩქარე) **-** წარმოადგენს ინტერვალური სკალის მსგავს სკალას, იმ განსხავებით, რომ ნულოვანი წერტილი ნებისმიერი კი არ არის, არამედ წინასწარ ფიქსირებულია და შესაძლებელია განისაზღვროს რამდენჯერ ან რამდენად მეტად აქვს გამოხატული ესა თუ ის თვისება ერთ ობიექტს მეორესთან შედარებით.
- **ინტერვალური შკალა:** აქვს თანაბარი ინტერვალები, მაგრამ არ აქვს ნულოვანი წერტილი (მაგ., ტემპერატურა). როდესაც დამკვირვებელს შეუძლია განსაზღვროს არა მხოლოდ განსხვავება თვისების ხარისხებს შორის, არამედ შეადაროს ერთმანეთს გაზომვათა განსხვავებანი რაიმე ერთეულის მიხედვით. თუმცა საწყისი წერტილი “0” არ ნიშნავს, რომ ობიექტს ნიშანთვისება არ გააჩნია. “0” - შეიძლება მივანიჭოდ შემთხვევითად;
- **რიგის შკალა:** აწყობს ობიექტებს რიგის მიხედვით (მაგ., პირველობა შეჯიბრებაში) როდესაც გასაზომი ობიექტები განსხვავდებიან რაიმე დამახასიათებელი თვისების ხარისხის მიხედვით, მაგრამ შესაძლებელია იმის განსაზღვრა, რამდენით ან რამდენჯერ აღემატება ერთი ობიექტი მეორეს; ;
- **სახელდების შკალა:** კლასიფიკაცია ცალკეულ კატეგორიებად (მაგ., სქესი). როდესაც ერთ კლასში მოცემული საგნები იდენტურია ან თითქმის იდენტურია გარკვეული თვისების მიხედვით;

**დამოუკიდებელი ცვლადი:**

დამოუკიდებელი ცვლადი არის ის ფაქტორი, მოვლენა ან პირობა, რომელსაც მკვლევარი აკონტროლებს და განზრახ ცვლის ექსპერიმენტის მიმდინარეობისას. ეს ცვლადი იწვევს ცვლილებებს, რომელთა სხვა ცვლადებზე გავლენას მკვლევარი სწავლობს.

**დამოკიდებული ცვლადი:**

დამოკიდებული ცვლადი არის ის ფაქტორი ან მოვლენა, რომელიც იცვლება დამოუკიდებელი ცვლადის მიხედვით. ეს ცვლადი არის შედეგი, რომელიც იზომება ან სწავლობს ექსპერიმენტის დასრულებისას.

**დადებითი (პოზიტიური) კავშირი ცვლადებს შორის:**

ცვლადებს შორის დადებითი კავშირი ნიშნავს, რომ ერთი ცვლადის მნიშვნელობის ზრდა იწვევს მეორე ცვლადის მნიშვნელობის ზრდას ან ფიქსირდება ორივე მნიშვნელობის ერთდროული ზრდა მიზეზ-შედეგობრიობის გარეშე.

**უარყოფითი (ნეგატიური) კავშირი ცვლადებს შორის:**

ცვლადებს შორის უარყოფითი კავშირი ნიშნავს, რომ ერთი ცვლადის მნიშვნელობების ზრდა იწვევს მეორე ცვლადის მნიშვნელობების კლებას ან ერთი ცვლადის მნიშვნელობების ზრდასტან ერთად ფიქსირდება მეორე ცვლადის მნიშვნელობის კლება მიზეზ-შედეგობრიობის გარეშე.

- **მოდერატორი ცვლადი (Moderator)** არის მესამე ცვლადი, რომელიც ცვლის ან ადაპტირებს ურთიერთობას დამოუკიდებელ და დამოკიდებულ ცვლადებს შორის.
- მოდერატორი ცვლადი არ ქმნის მიზეზ-შედეგობრივ კავშირს, მაგრამ მას შეუძლია გააძლიეროს, შეასუსტოს, ან სრულიად შეცვალოს ცვლადებს შორის კავშირი. მოდერაცია გვიჩვენებს, როგორ მოქმედებს მესამე ფაქტორი ორ ცვლადს შორის არსებულ ურთიერთობაზე, რითაც კვლევები უფრო ღრმა და კომპლექსური ხდება.

**მედიატორი (Mediator)** არის ცვლადი, რომელიც ახდენს გავლენას ორ სხვა ცვლადს შორის ურთიერთობაზე. როდესაც მედიატორი მოქმედებს, იგი შუამავლის როლს ასრულებს და იმოქმედებს იმისთვის, რომ გაარკვიოს, როგორ უკავშირდებიან ცვლადები ერთმანეთს. **მედიაცია** აღნიშნავს პროცესს, როდესაც ერთი ცვლადი (მედიატორი) გავლენას ახდენს სხვა ორი ცვლადის (განაპირობებელი და შედეგი) ურთიერთობაზე. მედიატორმა ცვლადმა შეიძლება ითამაშოს მნიშვნელოვანი როლი კვლევაში, რადგან იგი ხელს უწყობს უკეთ გავიგოთ ურთიერთობები და მიზეზობრივი კავშირები ცვლადებს შორის. მედიაციის გამოყენება ხშირად ხდება სოციალური მეცნიერებების, ფსიქოლოგიის და ეკონომიკის კვლევებში, რათა გაიგონ, როგორ მოქმედებენ სხვადასხვა ფაქტორები ერთმანეთზე.

•  **საკონტროლო ცვლადი (Control Variable)** არის ცვლადი, რომელიც შენარჩუნდება სტატისტიკურ ანალიზში, რათა მოაშოროს მისი გავლენა ან განსხვავებები კვლევითი პროცესიდან. საკონტროლო ცვლადების გამოყენება ხელს უწყობს იმას, რომ შედეგები იყოს უფრო ზუსტი და კონკრეტული, რადგან მათ არ შეუძლიათ გავლენა მოახდინონ კვლევის მთავარ ცვლადებზე. საკონტროლო ცვლადები მნიშვნელოვანია, რათა მივიღოთ ზუსტი და მართებული დასკვნები კვლევის პროცესში, რაც გამორიცხავს სხვა ფაქტორების გავლენას.

**ხშირ შემთხვევაში ერთი და იგივე ცვლადი, შეიძლება წარმოადგენდეს როგორც დამოკიდებულ, ასევე დამოუკიდებელ ან საკონტროლო ცვლადს, ასეთ შემთხვევაში ვამბობთ, რომ საქმე გვაქვს შერეული როლის მქონე ცვლადთან (Confounding Variable).** ეს არის ცვლადი, რომელიც შემთხვევით ზღუდავს ან ცვლის ორ ცვლადს შორის ურთიერთქმედებას და კავშირს, რამაც შეიძლება შეაფერხოს კვლევის შედეგების ზუსტ ინტერპრეტაცია.

ეს ცვლადი შეიძლება იყოს როგორც დამოუკიდებელი, ისე დამოკიდებული, და ის შეიძლება გავლენას ახდენდეს როგორც განმაპირობებელ ცვლადებზე, ისე შედეგზე.

